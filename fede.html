
<img src="imgs/fede.webp" alt="" class="w-full h-auto mt-8 img_hero">
<article class="max-w-4xl mx-auto p-8 bg-black text-white">
    <h1 class="text-4xl font-bold text-center mb-8 title_hero ">Egli di poca fede</h1>
    
    <p class="text-lg mb-4">
    Uno degli episodi dei Simpson che mi sta più a cuore è quello in cui Lisa diventa buddista, in quanto lo trovo molto significativo della mia generazione. Ci sono state varie trasformazioni del mio <i>credo</i>, durante gli anni. Da «Dio esiste e vive a Roma», passando da 
    «Siamo come delle lampadine, una volta che stacchi la spina, il nulla» e i successivi passaggi che tendono sempre meno a 
    trovare risposte.
    </p>    
    <p class="text-lg mb-4">
    Penso che in tanti al giorno d'oggi condividano con me un particolare tipo di <i>cammino spirituale</i>. 
    </p>
    <p class="text-lg mb-4">
    Sono cresciuto in una famiglia non particolarmente praticante, ma comunque sono battezzato, comunato e cresimato. 
    Ho fatto pure il chirichetto. Comunque figlio degli anni '90 e cresciuto nel loro <a class="link" href="https://it.wikipedia.org/wiki/Utopismo_tecnologico">soluzionismo tecnologico</a>,
    ho abbandonato presto gli insegnamenti della Santa Sede per colpa delle troppe risposte incongruenti.
    Ma soprattutto perché mi si apriva davanti un'alternativa molto più allettante: La Scienza.
    La Scienza, con la s maiuscola, aveva tutte le risposte e le spiegava pure, senza lasciare spazio a sacri cannibalismi o zombie benevoli.
    Ero affascinato dalla precisione, dall'eleganza delle formule e dalla promessa che la scienza non sbaglia mai. Negli anni
    della formazione e dell'adolescenza penso sia normale ricercare un punto fisso. Io lo avevo trovato nell'approccio razione 
    che mi infondeva senso di sicurezza e comprensione del mondo. La logica è una lente che può essere usata in ogni occasione
    per affrontare i problemi e analizzarli al meglio, per trovare una soluzione ( certo come no...). Allettantissima e utilissima
    questa nuova presenza dai dettagli cromati e i circuiti zippanti, delle ATP sintetasi e le Intelligenze Artificiali.
    Come fanno quelle persone che vanno ogni domenica in chiesa a non vedere la verità? Come fanno a non capire che stanno vivendo
    una delusione, stanno inseguendo una bugia? Arrivai a disprezzarli silenziosamente per un certo tempo e a disprezzare me stesso,
    per la mia cultura satura di riferimenti alla cristianità. Dall'architettura al linguaggio (madonna mia!) alle feste comandate, onnipresente.
    Mi stavo evolvendo per <a class="link" href="https://it.wikipedia.org/wiki/Schismogenesi">schismogenesi</a>, ovvero questo io non 
    lo faccio perché lo fa quel particolare gruppo di persone che io non sopporto. Non c'era un possibile dialogo tra me e i «credenti».

    </p>
   
<p class="text-lg mb-4">
    Ci è voluto tempo per capire che non avevo perso la mia fede, ma l'avevo semplicemente sostituita. Se poniamo la fede religiosa sulla scala dei
    numeri interi l'ateismo è uno «0», ma è comunque un numero. Arrivai alla conclusione che la vera assenza di religione ha le qualità che le maggiori religioni monoteiste non hanno:
    il rispetto per qualsiasi altro credo. Il non voler <i>convertire</i> le altre persone alla verità.
    </p>

    <p class="text-lg mb-4">
    Favoloso! Una nuova era di comprensione si era aperta ai miei occhi e mantenevo il mio punto fermo che mi dava sicurezza
    e speranza per un futuro sempre migliore. O almeno così era finche non sono entrato in un ambiente <i>scientifico</i>, quale 
    l'università, in particolare Ingegneria Informatica. La prima rottura la ebbi perché iniziai a capire effettivamente cosa fosse la scienza. Niente è esatto niente è sicuro, per definizione. Tutto è il più esatto possibile per gli strumenti 
    a nostra disposizione. Tutto è tanto sicuro quanto necessario per le sue applicazioni ( c'è sempre un livello di incertezza
    che diventa trascurabile in alcuni campi, ma critico in altri). Da un punto di vista filosofico i <a class="link" href="https://it.wikipedia.org/wiki/Teoremi_di_incompletezza_di_G%C3%B6del">teoremi di incompletezza di Gödel</a> 
    dettero una bella botta. In poche parole, questi due teoremi rivelano che ogni sistema matematico complesso contiene verità che non possono essere provate all'interno di quel sistema e non può dimostrare la propria coerenza senza contraddizioni.
    Storie pesanti.
    
    Invece dal punto di vista etico/morale il mondo accademico ha dato la botta finale. Vedere in prima persona quel mondo tanto idealizzato all'opera
    ha fatto calare ogni possibile velo di magia (o per meglio dire santità).  La scienza quindi non era perfetta come pensavo. Venne meno allora anche l'ultimo elemento <i>religioso</i> della mia passione, la fede cieca.
    Con il senno di poi era molto antiscientifico da parte mia non mettere mai in discussione le nozioni con cui venivo a contatto, ci ho messo un po' a capirlo. 
    
    In quel momento ero a tutti gli effetti un <i>senzaddio</i>. E ai tempi della mia fede nel progresso pensavo che questo sarebbe stato per me un
    momento di grande sollievo, di vero libero arbitrio. Beh non è vero, è stato per lo più un momento di incertezza.

    Ma come disse un grande saggio che ho imparato a conoscere molto bene: <i>La ciotola è utile quando è vuota</i>.
    Infatti fu proprio in questo periodo che un mio caro amico mi parlò di un suo interesse: il buddhismo zen. Mi consigliò vari libri e via via che leggevo mi 
    appassionai al <i>padre</i> cinese dello zen, il taoismo ( o daoismo come vi aggrada). Il Taoismo è una religione a tutti gli effetti, ma secondo me si può vivere
    facilmente anche come una filosofia di vita. Ed è così che ho riempito la mia <i>ciotola</i>. E non dico di essere taoista, però mi trovo a volte a usare gli insegnamenti
    degli antichi saggi cinesi come bussola nelle scelte di tutti i giorni.
    
    </p>
    <p class="text-lg mb-4">
    L'ultimo cambiamento che ho notato nel mio modo di pensare spirituale ( in senso più lato) è stato con la lettura di un libro di un filosofo coreano.
  <a class="link" href="https://www.doppiozero.com/byung-chul-han-la-scomparsa-dei-riti">La scomparsa dei riti</a> di Byung-Chul Han esplora come la modernità abbia eroso i rituali tradizionali, che una volta strutturavano la vita sociale e individuale,
    creando un senso di appartenenza e ordine. L'autore sostiene che la perdita di questi riti ha lasciato le persone isolate, con un crescente senso di alienazione e vuoto nella società contemporanea. 
        Il libro propone una riflessione sulla necessità di reintegrare i riti nella vita quotidiana per ristabilire legami comunitari e dare significato all'esistenza umana. Questo è estremamente contrario a quanto ho sempre pensato, ma trovo che l'autore abbia toccato un punto delicato e attuale.

        Quando si dice che oggi <i>non c'è più religione</i>, penso che sia rivolta a questo aspetto. Il fanatismo verso un credo non è sparito ma si è solo spostato verso qualcosa di più tangibile. 
        Invece è la parte sana e utile della religione che sta scomparendo. 
        
    </p>
    
<p class="text-lg mb-4">
    Questa riflessione mi ha fatto comprendere quanto anche io, nel mio distacco dai riti tradizionali, abbia forse perso qualcosa di prezioso. I riti, nella loro essenza, non sono solo atti religiosi o cerimonie formali, ma momenti di condivisione, di pausa riflessiva nella frenesia quotidiana. Essi strutturano il tempo e lo spazio, creando punti di riferimento nella nostra esistenza che, senza di essi, rischia di diventare un flusso continuo e indistinto di eventi.
</p>
<p class="text-lg mb-4">
    Forse, in qualche modo, la reintroduzione di riti, sia essi moderni o rivisitati, potrebbe aiutarci a ritrovare quella connessione perduta non solo con gli altri, ma con noi stessi e il ritmo più profondo della vita. Non è necessario aderire ciecamente a formule antiche, ma possiamo trovare o creare nuovi rituali che rispecchino i nostri valori attuali e le nostre reali necessità.
</p>
<p class="text-lg mb-4">
    In un mondo dove la religione tradizionale perde sempre più presa, e dove la scienza e la tecnologia offrono risposte ma non sempre senso, riscoprire il valore dei riti potrebbe essere un modo per riequilibrare il nostro approccio alla vita. Non si tratta di rigettare il progresso, ma di integrarlo in una visione più olistica e umanistica dell'esistenza.
</p>
<p class="text-lg mb-4">
    Concludendo, il mio viaggio spirituale continua ad evolversi, spesso in direzioni inaspettate. Comunque la direzione generale punta sempre meno a trovare risposte e sempre di più a farsi domande.
</p>
    </article>
</article>
