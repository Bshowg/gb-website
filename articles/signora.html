<img
  src="imgs/topo.webp"
  alt="Topo pixelato"
  class="md:max-w-4xl mx-auto h-auto mt-8 img_hero"
/>
<article class="max-w-4xl mx-auto p-8 bg-black text-white text-base md:text-lg ">
  <h1 class="text-2xl  md:text-4xl font-bold text-center mb-8 title_hero">
    La Signora
  </h1>

  <p class="mb-4">
    Sarebbe arrivato anche per lei il giorno in cui avrebbe dovuto lasciare questa terra. Molti dei capi villaggio nella 
    valle ne stavano discutendo da tempo. <i>Anzi</i>, sentenziava uno di loro, era da anni che insisteva perché
    prendesse un allievo, ci sarebbe voluto sicuramente molto tempo per trasmettere tutte le sue arti. Ma la Signora 
    aveva sempre dismesso queste richieste dicendo che prima o poi lo avrebbe fatto. Alcuni dicevano che ella non potesse
    morire, altri che invecchiava come gli alberi e non come gli uomini. Era innegabile che le sue conoscenze e la sua continua presenza
    fossero ben al di sopra di chiunque altro, ma il tempo segnava inconfondibilmente anche il suo volto. 
  </p>

  <p class="mb-4">
    Forse era la paura che li rendeva così insolenti, senza di lei sarebbero tornati a trent'anni fa.  Il più anziano di loro
    ricordava bene la vita nella valle prima che lei arrivasse. Di quanto fu bistrattata il giorno del suo arrivo.
    Una donna che viaggiava da sola, senza bagaglio, poteva solo essere una suora o una prostituta, non c'erano vie di mezzo.
    <i>Io vidi subito</i>, disse uno di loro, sottolineando il suo intuito nel capire che quella donna era speciale. Decisamente troppo tardi
    per qualsiasi tipo di redenzione per il trattamento riservatole. <i>Per la sicurezza della valle</i>, tuonò un altro, era stata trattata così
    solo per la sicurezza della valle. Le teste canute annuirono all'unisono, quelle più giovani annuirono più timidamente. Calò il gelo su quella
    riunione mozza. Qualcuno masticava un principio di frase in fondo alla gola per poi arrendersi in una specie di muggito strozzato.
  </p>

  <p class="mb-4">
    In quella pigiatura di anime e di nervi, con le sue vane irritabilità e giochi di potere, non c'era spazio per un vero dialogo.
    L'aria che si respirava era un liquido caustico, che corrodeva sistematicamente ogni slancio personale, ogni decisione pratica e fattiva.
    Era un rituale, una danza agitata e ansimante il cui unico scopo era quello di esorcizzare la paura di un futuro incerto. 
    Era però la paura stessa a intonare gl'inni che avrebbero dovuto scacciarla. Questo perché la maggior parte di loro non cercava una soluzione, 
    si crogiolavano nel problema e nella possibilità dell'esistenza di una soluzione. La Signora questa volta non avrebbe potuto risolvere il problema
    perché <i>era lei stessa il problema</i>. Erano terrorizzati dall'idea di poterla perdere, di perdere quello che <i>Lei</i> aveva costruito, ma non 
    era quello il vero problema. Nel silenzio degli sguardi bassi e delle teste chine molti capirono quale fosse il vero problema.
    La verità è che si sentivano inutili.

  </p>
  <p class="mb-4">
    Era i capi dei più importanti villaggi della valle ed erano stati eletti dai loro rispettivi abitanti perché si erano rivelati i più forti, o i più saggi,
     o i più abili tra i loro pari. Eppure erano anni che non prendevano una decisione, che non prendevano una posizione, che non risolvevano un conflitto.
    Erano pigri, grassi e <i>inutili</i>. Improvvisamente se ne resero tutti conto e sgorgò dai loro occhi un disprezzo che allagò la sala, non si salvò nulla.
    Ogni angolo e insenatura era ormai densa di un liquido nero che tutti potevano percepire e che puzzava del loro sudore nevrotico e sapeva di sale.
    La tosse rauca e i gesti scattosi mischiavano questa poltiglia nelle gole di tutti, che erano obbligati a ingoiarla affannosamente. Il pasto fu straziante,
    ma le loro grosse pance erano satolle e la loro vista nuovamente nitida. Avevano aperto gli occhi, o meglio, avevano smesso di distogliere lo sguardo
    dalla loro condizione.
  </p>

  <p> 
    Alla Signora, invece, importava ben poco di tutto ciò, intenta com'era a vagare nel deposito delle forme che noi chiamiamo mondo.
  </p>
</article>
