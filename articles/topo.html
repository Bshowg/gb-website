<img
  src="imgs/topo.webp"
  alt="Topo pixelato"
  class="h-auto mt-8 img_hero max-w-4xl"
/>
<article class="max-w-4xl mx-auto p-8 bg-black text-white text-base md:text-lg ">
  <h1 class="text-2xl  md:text-4xl font-bold text-center mb-8 title_hero">
    Corri, stupido topo.
  </h1>

  <p class="mb-4">
    "Essere arrivato ad un altro giovedì mi disgusta" disse Alexei al suo
    commensale. "L'euforia del fine settimana mi nausea. Come in quella roba
    che ha scritto Dostoevskij."<br>
     Si frugò nel taschino della camicia e tirò fuori un
    pezzetto di carta quadrettato con una scritta sbavata a lapis.
  </p>
  <p class="quote lg:max-w-[50%]">
    Ecco, vedete: se invece di un palazzo sarà un pollaio e pioverà, io, forse,
    m'infilerò nel pollaio per non bagnarmi, eppure non prenderò il pollaio per
    un palazzo per gratitudine, solo perché mi ha protetto dalla pioggia. Voi
    ridete, dite perfino che in questo caso un pollaio e una reggia fan lo
    stesso. Sì, rispondo io, se dovessimo vivere solo per non bagnarci
  </p>
  <p class="mb-4">
    Peter lesse il foglietto usurato, poi alzò lo sguardo verso Alexei. "Da
    quanto tempo hai questo pezzo di carta in tasca?" chiese. <br> "Il fine settimana
    è un pollaio che ci para dalla pioggia della vita, Peter. E noi viviamo per
    non bagnarci. Siamo topi ciechi che corrono su una ruota pensando di essere
    in una prateria."<br>
     "Io non sono uno topo del cazzo." <br>
     "Tu sei uno <i>stupido</i> topo del cazzo, come me e come tutti gli altri. Ognuno sulla
    sua sudicia rotellina, ognuno con la sua sudicia ruota. E corriamo,
    corriamo, corriamo..." 
  </p>
    <p class="mb-4">
     Peter fece una smorfia e alzò gli occhi al cielo:
    "Non ho voglia oggi, Alexei. Non ho voglia di sentire le tue stronzate."
    Prese il foglietto con due dita e agitandolo a ritmo delle sue parole disse:
    "Ma poi mi spieghi perchè giri con questo coso di Dostoskij in tasca?" <br>

    "Dostoevskij, Peter" lo corresse subito Alexei. <br>
    "Ok come ti pare," riprese
    Peter, "ma ti sembra normale, siamo a pranzo. E te ne esci con sta roba." <br>
    Alexei strappo il foglietto da le dita secche di Peter e se lo rimise in
    tasca, fissandolo negli occhi per tutta la durata dell'operazione. "L'ho
    ritrovato in casa" rispose finalmente "tra i vecchi appunti. Di quando
    studiavo." <br>
    Tirò un sorso dal suo bicchiere d'acqua e si schiarì la voce: "Mi
    ha fatto riflettere, Peter. Mi ha fatto riflettere molto."<br>
     Peter sospirò profondamente: "Quindi io stamattina sono un cazzo di topo cieco del cazzo
    perchè te sei andato a frugare tra i tuoi vecchi appunti?" <br>
     "Beh Peter, dimmi che non è vero eh?! Dimmi che non è vero che è tutto un merda, che oggi è di
    nuovo giovedì e che domani è venerdì e che aspettiamo avidamente sabato e
    domenica. Dimmi che non è vero che siamo topi." <br>
    Stava alzando la voce. Peter lo guardò stranito mentre Alexei respirava lentamente dal naso, a labbra serrate e lo fissava a sua volta.
    Passato qualche istante Peter non resse più il silenzio:"E allora?"
  </p>
  <p class="mb-4">
    "E allora non lo so." disse Alexei sconsolato. <br>
    "Forse dovrei continuare a frugare tra i miei appunti." concluse. <br> 
    "Certo quello potrebbe aiutare." disse Peter, annuendo timidamente. <br>
    "Oppure dovrei accettare la prateria, dimenticarmi che è finta. Dovrei abbracciare la ruota?" <br>
    "E' una possibilità." disse Peter, cercando di nascondere la sua confusione. <br>
    "Ma se abbraccio la ruota non posso correre, vero Peter?" <br>
    "Immagino di no, Alexei" <br>
    "E se non corro, Peter, cosa ci faccio sulla ruota?" <br>
    Visibilmente nervoso Peter cercò di mettere insieme quel poco che aveva capito del discorso.
    Si fece coraggio e disse: "Guardi... la prateria?" <br>
    Alexei si soffermo un attimo a pensare quando all'improvviso scoppiò a ridere: "Ahahah, ma certo Peter,
    il topo cieco che <i>guarda</i> la prateria. Ahahah, ma che cazzo dici?!" <br>
    "Senti Alexei, io mi sono rotto il cazzo dei tuoi topi, mi stai prendendo per il culo?" <br>
    Alexei continuava a ridere ma si sforzava di parlare: "No, no Peter, scusa, scusa. Anzi, anzi, guarda ti offro il
    pranzo facciamo così che devo andare."<br>
    Si mise una mano nel taschino della camicia e tirò fuori delle banconote stricciate che lasciò sul tavolo.
    "Grazie Peter, mi hai messo di buon umore. Ci vediamo domani." <br>
    Si alzò dal tavolo e uscì dal locale, ridacchiando ancora tra sè e sè.
    Peter rifiatò e si guardò intorno, cercando di capire cosa fosse appena successo. Nel mentre prese le banconote
    sul tavolo per controllare l'importo, e nel mentre che le lisciava notò il foglietto di carta di prima.
    Lo prese tra le dita e lo guardò.Girandoselo tra le mani vide che sul retro era scritta un'altra frase.
    <p class="quote lg:max-w-[50%]">
      Anche la lotta verso la cima basta a riempire il cuore di un uomo. Bisogna immaginare Sisifo felice.
    </p>
    Se lo mise in tasca insieme ai soldi e si alzò per andare a pagare.
  </p>
</article>
