<img
  src="imgs/nascosto.webp"
  alt="Demone Nascosto"
  class="max-w-4xl mx-auto h-auto mt-8 img_hero hidden"
/>
<article class="max-w-4xl mx-auto p-8 text-base md:text-lg spectral book">
  <h1 class="text-2xl md:text-4xl font-bold text-center mb-8 title_hero">
    Il Demone Nascosto
  </h1>
  <p class="mb-4 has-dropcap">
    Era celato da un velo tremolante, voleva farsi scoprire. Lo abbiamo trovato per caso.
    Ancora non so dire se sia stata una fortuna o una maledizione. Scrivo perchè non posso dimenticare nulla, a questo punto.
    O forse per assicurarmi di non essere pazzo. Ma credetemi, è tutto vero.
  </p>
  <p class="mb-4">
    Stavo sorseggiando acqua frizzante con ghiaccio e limone in giardino, all'ombra della mia quercia preferita sotto cui avevo appositamente posto
    uno scomodissimo tavolino di ferro battuto ed una sedia dai braccioli arricciati dello stesso materiale. Era un maggio caldo, più caldo del solito.
    Stavo leggendo un saggio <i>Sull'impatto delle farine nello sviluppo delle civiltà</i> di H. S. Masters per lavoro, che rivalutava in senso riduttivo
    il surplus alimentare nello sviluppo delle società. Il libro era interessante, ma il caldo mi intorpidiva.
    Versai, allora, dell'altra acqua nel mio bicchiere, che tenevo sempre in mano.
    Ed è mentre l'acqua scendeva, che lo vidi. Tenevo il bicchiere in mano, sopra il libro, e sotto il sole.
    Per un qualche istante, abbastanza per leggerla chiaramente, apparve nel bicchiere una scritta stranamente netta:<i class="name"> Kingaludda</i>.
    Ciò che mi colpi non fu tanto la parola in sè, che non significava niente per me al tempo, ma il fatto che riuscivo 
    difficilmente a spiegarlo come un effetto ottico. La scritta era chiara, nitida, e non si muoveva con il bicchiere.
    Scomparve quasi subito, quindi cercai di riprodurre l'effetto provando tutte le combinazioni che mi venivano in mente di luce-bicchiere-libro, ma senza successo.
    Svuotai il bicchiere e provai a riversare l'acqua tenendolo attentamente sopra il libro, ma nulla.
    Allora ispezionai le pagine aperte del libro in cerca di quella parola esotica, ancora una volta non trovai nulla.
    Comunque, date le mie scarse conoscenze di rifrazione e propagazione della luce, catalogai l'evento come una rara illusione da raccontare
    alla prossima cena e tornai alle mie letture sull'addomesticamento dei cereali.
  </p>
  <p class="mb-4">
    Fu, per l'appunto, qualche giorno dopo che andai a cena dal mio amico Edmund. Edmund H. Geber è un medievalista
    di professione, un appassionato ricercatore di codici e manoscritti antichi che colleziona nella sua vasta biblioteca personale.
    La sua specialità è il basso medioevo, ma possiede una cultura che spazia in campi che mi sorprendono ogni volta che ci discuto.
    Ho coniato un neologismo in suo onore, <i>Geberintenzionale</i>, per indicare il suo modo di fare domande solo per
    poter correggere la risposta. So che non suona una compagnia piacevole detto così.Però, quello che si capisce subito parlando con Edmund,
    è che ciò che lo muove non è l'arronganza, ma il genuino entusiasmo di condividere ciò che ha imparato.
    Lui ed io, inoltre, abbiamo da sempre condiviso una grande passione per le bevute in compagnia. 
    L'appuntamento a casa sua per farmi assaggiare la partita di vino di turno arrivata dall'Europa o dall'Australia era un evento fisso.
    La cena si svolse come al solito, io che raccontavo le mie ultime letture e lui che le distruggeva portando controesempi e 
    arrivando spesso ad alzarsi per andare nella sua bibloteca a prende un libro o un documento che dimostrasse la sua tesi.
    Arrivati a fine cena, e alla fine di varie bottiglie di vino, mi venne in mente la strana esperienza di qualche giorno prima.
    Gliela raccontai e iniziammo a ridere insieme della nostra comune ignoranza in materia di fisica e ottica.
    Devo dire che in fondo speravo che Edmund si alzasse per andare nella sua maledetta biblioteca e tornasse con
    un tomo che spiegasse almeno l'origine di quella parola o nome. Ma non lo fece, forse anche per i fiumi di Syrah 
    che scorrevano dall'inizio del pasto. E forse fu per lo stesso motivo che scrissi la parola sul tovagliolo e gli chiesi se poteva investigare.
    Lui mi disse che non era un problema e che avrebbe fatto delle ricerche. Dalla fonotassi, disse, pareva una parola di origine mesopotamica
    o persiana. Non la sua area di competenza, ma avrebbe chiesto a qualche collega. Alla fine era curioso anche lui.
    Mi ricordo fermamente che mentre tornavo a casa avevo un peso sul cuore, come se avessi fatto un grosso errore. Come se 
    fossi entrato in un posto dove non dovevo entrare, dove non <i>volevo</i> entrare. Ma è anche vero che non era 
    la prima volta che il vino mi faceva sentire i suoi rimorsi.
  </p>
  <p class="mb-4">
    Passai settimane senza più pensare allo strano evento, quando Edmund mi telefonò. Era estremamente entusiasta e non la smetteva di 
    ringraziarmi. Mi disse che una collega di un collega, una tale Fareshteh Dubois, assiriologa di grande fama di cui <i>chiaramente</i>
    mi espose tutto il curriculum, aveva riconosciuto la parola come il nome di un demone mesopotamico minore. Aggiunse che iniziarono a parlarne
    a lungo fino ad arrivare a delle conclusioni che erano sfociate in una ricerca e infine nella pubblicazione di un articolo su una rivista specializzata. Spiegò che 
    grazie alla mia visione erano riusciti insieme a a scoprire alcuni collegamenti a cui nessuno era ancora arrivato prima.
    Mi chiese se volevo leggere l'articolo e mi esortò ad andare la sera stessa a cena da lui, dove aveva già invitato <i>Fara</i> per festeggiare 
    la pubblicazione. Risposi affermativamente ad entrambe le domande, mentre dentro di me la curiosità ed il disagio facevano a pugni.
    Stavo iniziando a dimenticarmi della storia e a classificare l'evento come una coincidenza di allucinazioni, ma il fatto che quella coincidenza
    avesse portato a qualcosa di concreto mi risveglio le prime senzazioni di inquietudine. Ma in ogni modo, non mi sarei perso quella cena per nulla al mondo.
  </p>
  <p class="mb-4">
    Farasteh non era come mel'aspettavo, anche perchè non ho troppi stereotipi per gli assiriologi. E' una donna più o meno della nostra età,
    con un pesantissimo accento francese incorniciato nei sui lineamenti mediorientali. Dato il fatto che sembrava essersi trovata a suo agio 
    con Edmund, dedussi bene che era anche lei una persona di grande cultura e di passione per quest'ultima. 
    Ci mettemo a sedere al tavolo, dove era già a decantare un vino di un rosso scuro molto profondo. Edmund doveva aver ordinato qualcosa 
    di molto particolare per l'occasione, non sembrava nemmeno liquido. Avrei voluto infilare la mano nel decanter e toccarlo per assicurarmi
    che non fosse un pezzo unico. A pensarci bene sembrava quasi di metallo. I riflessi erano superficiali e troppo bianchi per essere vino.
    I riflessi, mi concentrai sui riflessi. Si muovevano troppo per venir spiegati dai movimenti dei miei commensali, che si erano alzati in piedi.
    Continuai a fissarli, anche se mi stavo accorgendo di essermi perso. Erano troppo nitidi, e ora che vi facevo caso troppo regolari.
    Erano perfettamete periodici e giravano intorno al contenitore come se fosse uno stroboscopio. Ora lo vedevo, lo vedevo, c'era un carro bianco
    trainato da cavalli che correva sul vino. Il carro correva su un cielo ed una terra nera, senza una chiara distinzione. No. No, correva 
    nè sul cielo nè sulla terra, correva prima che cielo e terra esistessero ed era tutto nero. 
  </p>
</article>