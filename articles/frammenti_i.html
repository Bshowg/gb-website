<img
  src="imgs/frammenti_i.webp"
  alt="un libro aperto con una lente d'ingrandimento sopra"
  class="md:max-w-4xl mx-auto h-auto mt-8 img_hero"
/>
<article class="max-w-4xl mx-auto p-8 bg-black text-white text-base md:text-lg ">
  <h1 class="text-2xl  md:text-4xl font-bold text-center mb-8 title_hero">
    Frammenti I (Filisteismo)
  </h1>
    <p class="mb-4">
    Partiamo da <i>Understanding Media: The Extensions of Man</i> di Marshall McLuhan. Nel capitolo 5 Energia Ibrida, McLuhan parla dell'incontro di differenti
    media rilascia nuova energia, come per fusione o fissione, creando effetti totalmente nuovi ed esplosivi. Il più pallido degli esempi che l'autore riporta è:

    "Agatha Christie scrisse, molto al disopra del suo gia ottimo livello, un gruppo di 12 storie brevi su Hercule Poirot,
     chiamato <i>Le fatiche di Hercule</i>. Aggiustando il tema classico per fare ragionevoli paralleli moderni è riuscita
     a elevare il romanzo giallo ad una intensità straordinaria."

    Il giallo è uscito nel 1947, il saggio di MacLuhan nel 1964, quindi per lui un libro relativamente recente. In più ne fa una 
    ottima pubblicità, come se Agatha Christie ne avesse bisogno. Dal sito ufficiale di Agatha Christie, <a href="https://www.agathachristie.com/stories/the-labours-of-hercules">The Labours of Hercules</a>,
    in realtà 11 dei 12 racconti erano gia stati pubblicati singolarmente su delle riviste tra il '39 e il '40, mentre all'ultimo,
    il racconto <i>La Cattura di Cerbero</i>, gli fu rifiutata la pubblicazione per i contenuti troppo politici. Così Agatha lo riscrisse come conclusione di 
    una raccolta che pubblicherà appunto nel '47. Ma veniamo al libro, va letto.'


    </p>
    <p class="mb-4">
    Il sedicente baffo dell'acuto ometto lo precede come sempre. Il libro inizia con Hercule che chiacchera nel suo salotto con un suo
    amico professore, che lo interroga sul suo nome singolare e sul nome del suo nebuloso fratello Achille. Il suo ospite, il Dottor Burton,
    si accorge che il grande Hercule è un ignorante in materia di classici, se ne dispiace molto e lo rimprovera. Hercule, senza darlo a notare, accusa il colpo 
    e il giorno dopo si butta sullo studio di tutti i miti che riguardano Ercole, grazie alla sua <i>efficientissima</i> segretaria
    la Signora Lémon, che raccoglie in men che non si dica tutto il materiale. Ma l'immagine di Ercole che il detective ne trae non
    è molto lusinghiera: un omone rozzo e violento, un ammasso di muscoli di modestissima intelligenza e con <i>tendenze criminali</i>. E gli dei greci?

    "Ubriachezza, dissolutezza, incesto, violenza, saccheggio, omicidio, sotterfugi:
    abbastanza per tenere occupato un <i>juge d'instruction</i>. Nessuna vita familiare decente. Nè ordine nè metodo.
    Perfino nei loro delitti, nè ordine nè metodo."

    Sottolinea Hercule (che tra l'altro non si è mai sposato) con la sua solita spolverata di francesismi. Guardando adorante i 
    suoi stessi baffi allo specchio trova finalmente il vero eroe, lui medesimo, l'Ercole moderno. Quindi, con l'estrema umiltà che 
    lo contraddistingue, decide che prima di andare in pensione risolverà dodici casi che simbolicamente richiamano Le Dodici Fatiche.

    I casi arrivano subito: il leone Nemeo è un pechinese rapito, le stalle di Augia sono uno scandalo politico nelle alte sfere 
    del governo inglese, gli uccelli di Stinfalo sono due vecchie sorelle polacche dallo sfortunato sembiante, e così via.

    L'ultima storia, La Cattura di Cerbero, sembra un pò sotto tono rispetto alle altre: parla di un locale alla moda chiamato «Inferno» e spaccio di droga nascosta nella bocca di un grosso cane nero. Fortunatamente nel 2009
    è stata ritrovata la versione originale del '40. Nella storia si parla di un certo dittatore tedesco chiamato <i>August Hertzlein</i>
    che viene assassinato durante un discorso da un <i> Nazista convinto</i>. Hercule smaschera il complotto, scoprendo che quello che era 
    stato assassinato non era <s>Adolf Hitler</s> August Hertzlein, ma un sosia, e che il vero dittatore si era convertito al cristianesimo
    e voleva metter fine alla guerra, quindi era stato fatto sparire e inscenata la sua morte. 
    </p>
    <p class="mb-4">
    Il libro, comunque,  si fa leggere e intriga, ma non c'è l'intensità straordinaria di cui parlava McLuhan. Forse ha esagerato per 
    forzare l'esempio. Però vediamo se è possibile capire come è stato recepito il libro all'epoca.<a href="https://en.wikipedia.org/wiki/The_Labours_of_Hercules">La pagina wikipedia</a>
    in inglese riporta 3 recensioni del libro all'uscita, che benchè sembrino disdegnare il medium della storia breve, riportano opinioni
    generalmente positive. Una in particolare è interessante:

    "Probabilmente la migliore raccolta di storie brevi, perchè più variegata nei suoi problemi e più leggera nel tocco del solito.
    Molti trucchi dai suoi romanzi, e da quelli di altri usati molto abilmente. Ma la menzione del calice fatto da
    Cellini per Alessandro VI (prima dell'età di tre anni?) è un buon esempio della mancanza di cura di Christie,
    quasi definibile filisteismo o disprezzo per il suo pubblico."

    Parole forti. Effettivamente nella storia de I pomi delle Esperidi, i pomi sono degli smeraldi di un calice, il cui proprietario
    insinua sia stato fatto da Benvenuto Cellini per Papa Alessandro VI, che è morto 3 anni dopo la nascita di Cellini.
    Il proprietario potrebbe aver mentito o potrebbe aver avuto informazioni sbagliate sul calice, e dato che all'inizio del libro
    sappiamo che Hercule non è esperto di miti classici, potrebbe non esserlo nemmeno del Rinascimento Italiano. Mi sembra quindi esagerato
    accusare Agatha Christie di filisteismo o disprezzo per questo errore. Filisteismo? Ma cos'è il filisteismo?
    </p>
    <p class="mb-4">
    Su wikipedia in italiano non c'è una voce per filisteismo (va fatta), abbiamo la Treccani che in modo molto asciutto:

    "Atteggiamento, mentalità, comportamento da filisteo (in senso fig.), cioè gretto e retrivo."

    <i href="https://en.wikipedia.org/wiki/Philistinism"> Quella inglese</i> però c'è e lo definisce come:

     "Le caratteristiche e connotazioni dei termini <i>philistinism</i> e <i>philistine</i> descrivono persone che sono ostili all'arte,
     alla cultura e alla <i>vita della mente</i>, e, al loro posto, favoriscono il materialismo economico e il consumo vistoso
     come attività umane primarie."

     In Germania veniva utilizzato dagli studenti universitari per identificare chi non aveva studiato all'università. In Inghilterra
     il termine era di uso comune negli anni '20 dell'800 per descrivere la borghesia arricchita e materialista, ostile all'estetica e alle 
     tradizioni intellettuali aristocratiche.

     Sì però, vuol dire che in italiano non è stata mai utilizzata con le sfumature centroeuropee? Tornando alla ricerca in italiano,
     qualche link più sotto si trova un <a href="https://www.rivistascomposizioni.eu/georges-palante-il-filisteismo-e-lo-snobismo-filosofico/">articolo</a> 
     intitolato <i>Le philistinisme</i> di Georges Palante ( che ammetto pensavo fosse italiano) scritto nel 1923, una ventina di anni prima della recensione 
     su Hercule. Georges Toussaint Léon Palante (1862-1925) era un filosofo francese, nonché sociologo, nonché morto suicida. Il suo articolo si apre con:

     "Il filisteismo filosofico occupa un vasto dipartimento del filisteismo della cultura. I confini ne sono mal determinati. 
     La stessa prodigalità con la quale i filosofi usano questo vocabolo non smette di essere sconcertante.
     In filosofia l’epiteto di filisteo è un bonum vacans. I clan avversari si lanciano reciprocamente questa ingiuria. 
     Joseph de Maistre chiama Bacone capo fila dei filistei. 
     Schopenhauer è inesauribile sul filisteismo di Hegel e dei professori di filosofia.
     James tratta da filistei gli ammiratori del razionalismo, mentre i suoi avversari gli rinviano la palla qualificando
     il suo pragmatismo di piatto opportunismo e di filosofia per filistei.
     Nietzsche ha trattato da filistei gli anti-wagneriani prima, poi i wagneriani."

     L'articolo continua sfociando in un classismo marcato verso la borghesia, infatti non si capisce bene la differenza tra 
     borghese e filisteo, anzi nomina anche un certo Georges Sorel – <i>vecchio borghese francese, funzionario in pensione, ma che, per caso, non ha l’anima filistea.</i>
     Elegge anche il capofila del filisteismo europeo, cioè Jean Jacques Rousseau, colpevole di estremizzare la morale, di preoccuparsi per cosa pensano gli altri e per la 
     sua ricerca ti attenzioni.

     Insomma il filisteo sembra un cockatil di conformisti, borghesi, materialisti, ignoranti che si preoccupano del decoro, 
     della rispettabilità e di apparire colti senza esserlo. Chi utilizza arte e cultura come strumento di distinzione sociale
     senza avere spirito critico o libertà di pensiero. Mi viene da dire che è un termine molto attuale.

     C'è però un'altra cosa che ha colto la mia attenzione. Scrive Palante:

     "Una ventina d’anni fa in un pamphlet intitolato Il crepuscolo dei filosofi un umorista italiano, Giovanni Papini,
      si è fatto, per i suoi lettori divertiti, il cicerone di una sorta di galleria internazionale del filisteismo filosofico."

      Umorista italiano? Una ventina d'anni fa vuol dire intorno al 1903. Chi è Giovanni Papini?.
    </p>
    <p class="mb-4">
    Giovanni Papini nasce a Firenze nel 1881 ed è scrittore. Il suo primo libro è appunto <i>Il crepuscolo dei filosofi</i>, pubblicato nel 1906.
    Un libro violento, senza scrupoli, contradditorio, insolente, come lui stesso lo definisce. Papini macchia direttamente di filisteismo Kant ed Hegel: perché borghesi, moralisti, piegati al compromesso. Il libro analizza
    6 filosofi, stroncandoli prima come uomini e poi come pensatori. Finisce rifiutando il pensiero filosofico nel suo complesso, proponendo
    la filosofia come genere letterario e la metafisica come una degna sottocategoria del poema epico.
    Ateo rabbioso, feroce individualista, proclama guerra a "tutte le accademie far i muri di un'accademia". Appena nato il Futurismo, 
    lui ci si butta di testa. Scrive nel 1913:

    «è guerra contro l'accademia, contro l'università, contro lo scolarismo, contro la cultura ufficiale,
    è liberazione dello spirito dai vecchi legami, dalle forme troppo usate... è forsennato amore dell'Italia
    e della grandezza d'Italia... è odio smisurato contro la mediocrità, l'imbecillità, la vigliaccheria,
    l'amore dello status quo e del quieto vivere, delle transazioni e degli accomodamenti...»

    Il giovane Papini incarna l'antifilisteo, poi arriva la Grande Guerra. Appoggia fiero l'interventismo, cosa di cui 
    si pentirà amaramente. Però lui le cose non le fa a metà, se le fa ci si butta dentro senza vergogna perchè ci crede. Scrive sulla
    sua rivista il 1° ottobre 1914:

    «Finalmente è arrivato il giorno dell'ira dopo i lunghi crepuscoli della paura. Finalmente stanno pagando la decima dell'anime
     per la ripulitura della terra. Ci voleva, alla fine, un caldo bagno di sangue nero dopo tanti umidicci e tiepidumi di latte
      materno e di lacrime fraterne. Ci voleva una bella innaffiatura di sangue per l'arsura dell'agosto; e una rossa svinatura 
      per le vendemmie di settembre; e una muraglia di svampate per i freschi di settembre. (...) Siamo troppi. 
      La guerra è una operazione malthusiana. C'è un di troppo di qua e un di troppo di là che si premono. 
      La guerra rimette in pari le partite. Fa il vuoto perché si respiri meglio. Lascia meno bocche intorno alla stessa tavola.
       E leva di torno un'infinità di uomini che vivevano perché erano nati; che mangiavano per vivere...»

    Però papini in guerra non ci può andare, per problemi di miopia. Già l'anno successivo inizia a rendersi conto degli orrori
    della guerra e si pente amaramente del suo appoggio così passionale. Dai giornali e dai rapporti epistolari con la gente al fronte
    viene fuori la carneficina insensata che è la guerra.

    La cosa bella è che Georges Palante lo cita nel 1923 come umorista, per il suo libro dissacrante della giovinezza, ma non sa 
    che 2 anni prima Papini si era ufficialmente convertito al cattolicesimo, per "la sete struggente d’una salvazione soprannaturale", che 
    mai come nel dopo guerra sentiva di volere. Diviene quindi un fervente cristiano, senza però smettere di attirare aspre critiche con le 
    sue idee e nel '35 si avvicina al regime fascista. Firma nel 1938 il Manifesto della Razza, altra cosa di cui si pentirà amaramente
    e da cui si dissocerà in seguito. Durante la seconda guerra mondiale si nasconde in un convento nei dintorni di Arezzo, dove 
    si fece frate laico, con il nome di fra' Bonaventura. Pochi anni prima di morire pubblica un libro che rischia di 
    essere messo all'indice dalla Chiesa Cattolica, perché sosteneva una teoria dichiarata eretica al concilio di Costantinopoli del 553.
    (ovvero che i dannati non sono dannati per l'eternità, ma solo fino alla fine dei tempi, quando tutti saranno redenti).
    </p>
    <p class="mb-4">
      Un individualista tossico, nave sanza nocchiero in gran tempesta in un continuo urto di sensi e di coscienza. Se non può fare 
      proclami incendiari si chiude in una malinconico intimismo in cui torna sui suoi passi e cambia totalmente la sua visione del mondo.
      Scrive in "Il Crepuscolo dei filosofi" su Kant, che egli è "come un tempio in cima al monte, nessuno ci è mai stato, ma tutti lo possono vedere". 
      Anche lui è un tempio ma egli stesso ha negato l'accesso agli altri, perché non degni, perché filistei borghesi e vigliacchi. 
      Nato con "la malattia della grandezza", vive questo binomio paradossale in cui insegue insieme il superomismo di Nietzsche e
      il riconoscimento pubblico della sua grandezza. Come scrive Henry Miller nel suo romanzo <i>Tropico del Cancro</i>:

      "Occorreva qualcosa per rimettermi in accordo con me stesso. Ieri sera l'ho scoperta: Papini.
      A me non importa se è sciovinista, o un meschino bigotto o un pedante di vista corta. 
      Come fallito è una meraviglia."
    </p>
    
</article>