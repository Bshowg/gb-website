
<img src="imgs/anglicismi1.webp" alt="" class="max-w-4xl mx-auto h-auto mt-8 img_hero">
<article class="max-w-4xl mx-auto p-8 bg-black text-white">
    <h1 class="text-4xl font-bold text-center mb-8 title_hero ">La questione degli anglicismi </h1>
    <h3 class="text-2xl text-center mb-8 subtitle_hero ">Software != Manager </h3>
    <p class="text-base md:text-lg mb-4">
    Gli anglicismi assorbiti dalla lingua italiana sono veramete moltissimi,li usiamo tutti e tutti i giorni, abbondantemente. Basta vedere i due grafici sottostanti.
    I dati vengono da da un'analisi fatta sulla frequenza di parole nel dizionario Devoto-Oli. 
    Il primo grafico mostra la quantità di parole inglesi all'interno del dizionario nel tempo, mentre il secondo mostra l'origini degli anglicismi aggiunti al dizionario nel 2017.

    </p>   
    <div class="flex flex-col md:flex-row">
        <div id="barDevotoOli" class="chart-container w-full md:w-1/2">
        </div>
    
        <div id="donutNeologismi" class="chart-container w-full md:w-1/2">
        </div>
    </div>
    <p class="text-base md:text-lg mb-4">
    Dal primo grafico vediamo che questa presenza di parole inglesi è raddoppiata nel periodo 1990-2017 (da 1700 parole a 3400).
    Ipotizzando un aumento costante nei 27 anni in questione, significherebbe una media di quasi 63 parole aggiunte l'anno. 
    Però se prendiamo il secondo periodo visualizzato nel grafico 2017-2020, con il suo aumento di 558 parole, abbiamo una media di 190 parole l'anno.
    E' facile presuppore che il fenomeno non è in diminuzione, ma anzi in crescita esponenziale.
    Parte della causa dell'impennata deriva dai risulti mostrati nel secondo grafico. Questo ci racconta
    che delle nuove parole aggiunte al dizionario, più della metà vengono presi dall'inglese senza nessun tipo di adattamento.
    Per capire, un esempio lampante anche se non attuale è la parola computer. Questa parola aveva il suo <a class="link" href="https://it.wikipedia.org/wiki/Calco_linguistico">calco</a> in italiano: <i>calcolatore</i>. Parola a mio avviso bellissima, è caduta in disuso nei primi 2000 e adesso fa
    pensare soltanto ai primi calcolatori grandi come stanze che masticavano schede forate per calcolare la radice quadrata di 8923764.
    </p> 

    <p class="text-base md:text-lg mb-4">
    Computer è uno degli esempi più lampanti, accanto a  <i>mouse</i>,ma ce ne sono tanti altri. Prendiamo il sito del
        <a class="link" href="https://aaa.italofonia.info/">dizionario delle Alternative Agli Anglicismi</a>, un "dizionario" online che si propone di 
        raccogliere e categorizzare gli anglicismi e offrirne un'alternativa in lingua italiana quando possibile.
        Ben lontano dal raccoglierle tutte ( e ancora di più dal dare a tutte alternative), ci da uno spaccato di quali siano 
        le categorie di linguaggio tecnico più impattate. Al primo posto con più di 500 parole abbiamo appunto l'informatica, seguita a ruota dal linguaggio
        aziendale (e.g. CEO, account executive, etc...). Anche sport e spettacolo ne hanno una quantità considerevole con le loro 200-300 parole.
        Ma mentre in molti di questi campi l'alternativa in italiano c'è nel mondo dell'informatica la questione è più complessa.
        </p> 
    
        <p class="text-base md:text-lg mb-4">
        In particolare nella programmazione <i>software</i> (eheh) è <b class="md:text-2xl">U B I Q U O</b>. Diamo un occhio alla <i>wordcloud</i> (eheheh) sottostante:
        </p>
        <img src="imgs/wordcloud.png" alt="" class="w-full h-auto my-8 img_hero">
        <p class="text-base md:text-lg mb-4">
        L'immagine è stata creata tramite ChatGPT, quindi la provenienza dei dati è abbastanza caotica, però ci da comunque una panoramica.
        Test, pull, client, frontend, merge, websocket sono una goccia nel mare infinito dei termini di difficile traduzione.
        O meglio, alcuni sono effettivamente difficili ma altri, come pull o merge, si potrebbero facilmente tradurre lettaralmente 
        siccome indicano semplicemente un azione. Però ormai questi termini si sono cristallizzati nell'uso comune e se io andassi
        da un mio collega a chiedergli se ha "Tirato il codice" o "Fuso il codice", mi guarderebbe confuso probabilmente.
        Oltre comunque al fatto che non ho particolare interesse a forzare questa transizione, con i verbi il fenomeno è meno impattante.
        Pull diventa pullare e merge diventa mergiare, con tutte le loro coniugazioni, nascondendosi foneticamente nel linguaggio. "Hai pullato il codice?"
        </p>
        <p class="text-base md:text-lg mb-4">
            Tanti altri invece sono semplicemente intraducibili, a partire dalla stessa parola <i>software</i>.
            I francesi lo chiamano logiciel, letteralemente <I>logicale</I>, nel senso di opposto a materiale. Oggetto di pura logica.
            Alcuni lo chiamano <i>eseguibile</i> , ma personalmente lo trovo fraintendibile, in quanto si fa
            facilmente confusione con i <a class="link" href="https://it.wikipedia.org/wiki/Eseguibile_EXE">.EXE</a> di Windows.
            Vogliamo tradurlo letteralmente come "merce morbida", o magari no? La questione non ha una facile soluzione.
        </p>
        <p class="text-base md:text-lg mb-4">
            Ma quali conseguenze ha questa assimilazione avventata di parole da un'unica fonte? Andando oltre a ideologie nazionaliste 
            o discorsi di impoverimento della lingua, il punto di partenza è la <a class="link" href="https://it.wikipedia.org/wiki/Fonotassi">fonotassi</a>. 
            La fonotassi è la disciplina che studia le regole per combinazione dei suoni in una lingua. In poche parole definisce
            quali suoni possono stare vicini e quali no. E' per questo che in italiano non esistono parole che iniziano, per esempio, con <i>ft</i> o <i>tl</i> e finiscono quasi sempre con una vocale.
            Le parole che non rispettano questi limiti fonottatici ci risultano difficili da pronunciare e rompono il flusso della frase. L'italiano ha una lunga storia di parole straniere
            entrate nel vocabolario che rompono queste regole. Per esempio le parole di origine greca ( e.g. <i>psicologia</i>,<i>pterodattilo</i>>,<i>etc...</i>), hanno aggiornato le regole dei suoni ammessi.
            L'italiano ha già passato un periodo di forestierismi da un'unica fonte nell’Ottocento, con l’ondata di mode lessicali francesizzanti: <i>hotel</i>, <i>toilette</i>, <i>cabaret</i>, <i>comò</i>, <i>gilet</i>, <i>tour</i> per citarne alcuni.
             Questi prestiti hanno introdotto o normalizzato suoni e consonanti finali, che non erano tipici nella fonotassi italiana precedente.
        </p>

        <p class="text-base md:text-lg mb-4">
            L'italiano è una lingua viva e in continua evoluzione, al centro del mediterraneo e storicamente in contatto con molte altre culture, quindi è normale che si adatti come si è sempre adattata. Però bisogna fare attenzione.
            Gli anglicismi non sono tutti uguali. Se ho un'alternativa lampante in italiano, come <i>dirigente</i> per <i>manager</i>, perchè non usarla? I motivi possono essere la pigrizia, l'ignoranza ma soprattuto il voler apparire più <i>professionale</i> 
            o <i>esperto</i> utilizzando l'alternativa inglese. Non è la quantità di anglicismi che usiamo, ma la concezione che ne abbiamo. L'anglicismo è superiore alla banale alternativa italiana. Un computer va molto più veloce di un vecchio calcolatore.
            Il problema è, a mio umile avviso, un complesso di inferiorità culturale, più che di linguistica, e questa purtroppo è una questione molto più difficile da risolvere.
        </p>
    </article>
</article>
