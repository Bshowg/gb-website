Nel 1933 il cancelliere austriaco Engelbert Dolfuss, un uomo basso e generalmente impopolare, fondò un partito politico.
Attingendo dalle milizie di destra, dai partiti conservatori tradizionali e dai grandi proprietari terrieri, 
mise insieme un'organizzazione chiamata Fronte Patriottico, la quale governò la piccola e disfunzionale Repubblica d'Austria (ribattezzata Stato Federale d'Austria) per 5 anni fino al 1938, quando Schuschnigg, il successore di Dolfuss, fu rimosso dall'incarico in seguito all'<i>Anschluss</i> nazista. Il Fronte Patriottico sosteneva di essere apartitico, di rappresentare tutta l'Austria e di essere capace di risolvere la disfunzionale polarizzazione politica che aveva definito l'Austria già dal collasso dell'Impero Austro-Ungarico. A tal proposito aveva imparato dal fascismo Italiano: Dolfuss istituì il cancelliere come leader supremo, rese illegali i partiti social-democratici
e riaffermò i valori austriaci apparentemente tradizionali nell'ambito di un sistema corporativista di economia politica, sotto il quale la chiesa diventava un emblema dell'indentità Austro-tedesca, superiore e separata. Questo <i>Ständestaat</i> [n.d.t. Stato Federale d'Austria] non fu mai nemmeno superficialmente unificante come il fascimo o come il nazismo d'oltre confine. Il Fronte Patriottico non è mai diventato un movimento di massa. Di fronte alla competizione del nazionalismo della Grande Germania rappresentato dal Terzo Reich, l'Austrofascismo fu spazzato via dalla brezza decisa dell'aggressione Hitleriana, sparendo come cenere nel vento della storia.

Qual è la rilevanza di tutto ciò oggi? E' comune ultimamente parlare di una rinascita del fascismo, un'ondata di estremismo di destra dalla Germania agli USA [n.d.t. America nell'originale], passando per il Giappone. Ma il modello di fascismo che intravediamo in questa ondata non è una corrispondenza esatta: non c'è nessun Fuhrer, nessun Partito, nessuna militarizzazione di massa; infatti i nuovi fascisti, nonostante la loro posizione, spesso sembrano a malapena più popolari degli odiati 'centristi' che vogliono sostituire. Non comandano camicie nere o legioni di ex-militari, ma al massimo bande di giovani alienati e boomer rovinati da Facebook, sempre connessi online. Non hanno marciato sulla capitale per prendere il potere, ma esistono timidamente in parallelo con le istituzioni esistenti ed invece che rivoluzionare radicalmente la relazione tra stato e cittadino al servizio non solo del <i>Volk</i> ma alla ricerca di un Nuovo Ordine Mondiale, si accontentato di combattere battaglie futili, retroguardia contro tutti i potenziali cambiamenti, difendendo servilmente non solo le rovine dell'economia pre-2009, ma l'intero ordine mondiale capitanato dagli USA [n.d.r. America nell'originale].

E' pur vero, chiaramente, che i fascismi di Germania, Italia e Giappone erano tutti meno radicali e potenti di quello che davano a vedere. Il fascismo è sempre stato una difesa dello 
<i>status quo</i> vestito da rivoluzione. Ma dobbiamo osservare che l'attuale apparente <i>vibe shift</i> [n.d.t. invariato nel testo] manca di una certa influenza, che la parata militare di Trump era patetica piuttosto che intimidatoria, che i paffuti guerrieri tattici dell'ICE sono ben lontani dai duri combattenti di strada del <i>Freikorps</i>, e il fatto che Reform UK insista nel dipingere la croce di San Giorgio su parti casuali delle città britanniche non è proprio paragonabile al gigantesco volto di Mussolini su Palazzo Braschi a Roma.[n.d.t. più generico nell'originale] Questo non vuol dire che i fascismi contemporanei non siano pericolosi. Sono tanto pericolosi quanto un qualsiasi idiota con una granata, è secondario che sappia come usarla o no. Ma dobbiamo vedere queste persone, l'<i>alt-right</i>, i populisti, etc... come una cosa a parte e cercare di capire cosa li separa dalla loro fonte di ispirazione. Sostengo che la sostanziale differenza risieda nell'Austrofascismo.

Tutti i fascismi classici della storia sono variazioni sul tema composto per primo da Mussolini, il quale ha preso nota sia dal nazionalismo italiano tradizionale, il brutto post-sbornia dato da un deludente XIX° secolo, sia dall'Unione Sovietica, la vera rivoluzione del XX° secolo. Tutti avevano il proprio partito, il proprio leader, il proprio movimento di massa e il proprio focus sulla crudeltà di Stato giustificata da qualche pseudo-scienza e sullo sviluppismo con priorità militare. [n.d.t. qui sviluppismo è ricalcato su developmentalism come teoria economica e non sul termine italiano dispregiativo di sviluppo apparente] Molti di loro hanno avuto 'successo', nel senso stretto che il fascismo si impone, in quanto hanno preso il potere attraverso il fallimento delle istituzioni tradizionali, hanno raggiunto la gloria nazionale e sono esplose in fiamme, in una morte il cui unico fallimento è stato quello di non portare con sé l'intera nazione. Il fallimento dell'Austrofascimo è unico in quanto è un movimento fascista che ha preso il potere attraverso il fallimento delle istituzioni, ma poi ha fallito ad andare oltre questa prima fase del ciclo di vita parasittico. In letteratura la causa è stato l'<i>Anschluss</i>, ma l'<i>Anschluss</i> fu possibile solo per l'inabilità dell'Austrofascismo di diffondersi in tutte le celle dell'organismo ospite, o in altre parole, il fallimento della visione del <i>Volk</i> Austriaco di trovare spazio nella mente della nazione reale.

