<img
  src="imgs/nascosto2.png"
  alt="Demone Nascosto"
  class="md:max-w-4xl mx-auto h-auto mt-8 img_hero hidden"
/>
<article class="max-w-4xl mx-auto p-8 text-base md:text-lg spectral book">
  
  <h1 class="text-2xl md:text-4xl font-bold text-center mb-8 title_hero">
    La lingua della luce
  </h1>
  <h2 class="text-center">Terza Parte</h2>
  <img src="/imgs/graphics/microscope.png" class="microscope">
  <p class="mb-4 has-dropcap">
    Questa volta fu più difficile da spiegare. Fisicamente, stavo bene. Anzi molto bene, era trepidante di alzarmi 
    da quel letto. La testa, invece, era molto confusa. Mi sentivo distante, in generale, e l'alienazione dell'ospedale non
    era certo d'aiuto. I corridoi liminali e le stanze asettiche mi trasmettevano una sensazione di transito
    da cui non sarei mai potuto uscire. Anche le svogliate lampade alogene partecipavano a tingere l'esperienza
    di eternità.</p>
    <p>
    Non volevo pensare a quello che era successo, però il tempo nelle mie mani abbondava, ed era difficile non cascare nella ricerca
    di una spiegazione razionale. Le mie giornate erano scandite dalla visita giornaliera di Edmund, che oltre ad
    avermi accompagnato là la notte dell'incidente, veniva ogni giorno per farmi compagnia e portarmi qualcosa da leggere.
    Naturalmente mi aveva già portato il famoso articolo che aveva scritto con Fareshteh, ma non avevo ancora 
    trovato il coraggio di leggerlo. Per distrarmi leggevo gli altri libri che mi portò il mio amico. Aveva, come al solito,
    fatto una ricerca molto attenta per trovare libri che mi potessero interessare. Ne uscì fuori una bibliografia un 
    pò forzata e partigiana, ma tutto sommato la apprezzai. Inizia con il saggio <i>Addomesticare l'acqua</i> di 
    <i>Francesco Saverio Barbagallo</i>, che analizzava il ruolo architettonico dell'acqua, dalle prime pragmatiche piscine
    di <i>Lagash</i> fino agli <i>scherzi d'acqua</i> di epoca barocca, squisitamente superflui. Poi lessi <I>Corpo di Ponti e Strade, Acque, Foreste e Caccia del Regno delle Due Sicilie</i> di Carlo Afan de Rivera 
    dal titolo autoesplicativo che non riservava troppe sorprese. Arrivato al quarto giorno, mi propose <i>Il Demone Nascosto</i>, primo romanzo
    del sociologo <i>H. S. Masters</i>, una sorta di giallo che voleva giustificare con cause soprannaturali la caduta dell'Impero Romano d'Occidente.
    Mi appuntai mentalmente di non seguire mai più i consigli di lettura di Edmund riguardo alla narrativa. L'autore non aveva
    deciso se scrivere un saggio o un romanzo, che si rifletteva in prolisse descrizioni di luoghi e personaggi tenuto insieme 
    da una trama che annacquava il tutto ulteriormente. Estenuato dalla mediocrità, non rimaneva che affrontare i miei di demoni.
  </p>
  <p>
    Comunque non sapevo bene come affrontare la cosa. Avevo assistito alla creazione, nel salotto di Edmund, su un decanter di vino.
    Nella sua immensità era così semplice, così spontanea. Estremamente istintiva. Pensandoci, mi resi conto che l'evento in se non mi
    preoccupava, anzi mi tranquillizzava. Lo sgomento era diretto verso l'esterno. Non ho tuttora parole per poterlo spiegare.
    Avevo guardato la radice della natura umana, ma le parole potevano trarne solo una rozza caricatura. Più lo analizzavo e più lo perdevo.
    Se, invece, lo ricordavo e basta vedevo il tutto con chiarezza. Era come uno stereogramma mentale, che se guardato direttamente
    non mostra nulla, ma se non metti a fuoco appare un'immagine in rilievo.
  </p>
  <p>
    Però, perché? Perché prima quel nome e poi quella visione. Ero forse diventato matto? Un profeta?
    Un profeta, no. Un profeta non avrebbe avuto bisogno di un ospedale. Matto; forse. Decisi che dei controlli psichiatrici non 
    avrebbero guastato. Poi mi dissi anche che un matto non avrebbe accettato, così di buon grado, di farsi visitare. O forse sì. 
    Dopotutto non ero mai stato matto. O forse è proprio così che i matti si giustificano. Mi turbava il fatto che 
    non fosse la follia <i>per sè</i> a spaventarmi; ma la reazione degli altri. Internamente ero in pace, ma 
    la mia pace non era condivisibile. Forse è questa la follia? O forse è l'illuminazione? Sono un profeta?
    Decisi di non pensarci più, erano discorsi da matto. Avevo bisogno di qualcosa di concreto. Non mi rimaneva che leggere
    l'articolo. Ma prima dovevo tornare a casa.
  </p>
  <p>
    Chiamai un infermiere e gli chiesi notizie sulla mia dimissione. Mi disse che il dottore sarebbe stato da me a breve.
    Quando arrivò il dottore immagino mi abbia trovato in uno stato semi-catatonico, visto che ricaddi ancora dentro me stesso
    a fare m'ama non m'ama con la follia. Titubante all'inizio, mi disse che sarei potuto tornare a casa a breve, ma sarei dovuto tornare
    in settimana per accertamenti. Si congedò dal dubbio dicendo che <i>certamente</i> un pò d'aria mi avrebbe fatto bene.
    Il foglio di dimissione mi trovò già vestito, intento a fare il bagaglio contenente quello che Edmund aveva ritenuto lo stretto necessario.
    Aggiunsi agli appunti mentali di chiede ad Edmund cosa avrei dovuto farci, in ospedale come a casa, con dei guanti in nitrile ed un microscopio portatile.

  </p>
</article>