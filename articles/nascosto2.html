<img
  src="imgs/nascosto.webp"
  alt="Demone Nascosto"
  class="md:max-w-4xl mx-auto h-auto mt-8 img_hero hidden"
/>
<article class="max-w-4xl mx-auto p-8 text-base md:text-lg spectral book">
  
  <h1 class="text-2xl md:text-4xl font-bold text-center mb-8 title_hero">
    La lingua della luce
  </h1>
  <h2 class="text-center">Seconda Parte</h2>
  <img src="/imgs/graphics/wine_glass.png" class="wine-glass">
  <p class="mb-4 has-dropcap">
    Questa volta fu più difficile da spiegare. Fisicamente, stavo bene. Anzi molto bene, era trepidante di alzarmi 
    da quel letto. La testa, invece, era molto confusa. Mi sentivo distante, in generale, e l'alienazione dell'ospedale non
    era certo d'aiuto. I corridoi liminali e le stanze asettiche mi trasmettevano una sensazione di transito
    da cui non sarei mai potuto uscire. Anche le svogliate lampade alogene partecipavano a tingere l'esperienza
    di eternità.</p>
    <p>
    Allora non riuscivo ad ammetterlo a me stesso, ma mi ricordo che lì iniziai ad avere timore della luce.
    Evitavo di guardare le lampade e ogni superficie riflettente, come un classico vampiro. Non volevo pensare 
    a quello che era successo, però il tempo nelle mie mani abbondava, ed era difficile non cascare nella ricerca
    di una spiegazione razionale. Le mie giornate erano scandite dalla visita giornaliera di Edmund, che oltre ad
    avermi accompagnato là la notte dell'incidente, veniva ogni giorno per farmi compagnia e portarmi qualcosa da leggere.
    Naturalmente mi aveva già portato il famoso articolo che aveva scritto con Fareshteh, ma non avevo ancora 
    trovato la voglia di leggerlo. 
  </p>
</article>