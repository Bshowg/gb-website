
<img src="imgs/raccolta.webp" alt="Stanza molto agghindata e arabeggiante con gente che discute" class="max-w-4xl mx-auto h-auto mt-8 img_hero">
    <article class="max-w-4xl mx-auto p-8  bg-black text-white">
        <h1 class="text-4xl font-bold text-center mb-8 title_hero">La Raccolta</h1>
        <h3 class="text-2xl text-center mb-8 subtitle_hero ">L'aristocrazia usa e getta nell'Impero Ottomano</h3>
    
        <p class="text-base md:text-lg mb-4">
            Se diamo uno sguardo all'Europa medioevale vediamo una divisione del potere altamente frammentata.
            I re o gli imperatori di turno dovevano costantemente scontrarsi con i vari duchi, conti o vescovi per mantenere il controllo del proprio regno.
            I monarchi avevano un limitato controllo sui loro territori che distribuivano ai nobili in cambio di fedeltà e servizio militare.
        </p>    
        <p class="text-base md:text-lg mb-4">
            Questa economia basata sulla terra, permetteva nel tempo ai signorotti locali di accumulare ricchezze e potere, andando a 
            minare l'autorità del sovrano. In più dovevano scontrarsi con lo strapotere della Chiesa, sia temporale che secolare.
            Infatti oltre ad avere presa sull'<i>opinione pubblica</i> con la religione, la Chiesa possedeva una enorme quantità di terre e ricchezze che le permettevano di
            entrare negli affari dei singoli regni.
        </p>

        <p class="text-base md:text-lg mb-4">
            Appunto l'ereditarietà di questi <i>benefici</i>, insieme alla fitta rete clientelare che si era creata, portò alla nascita di una classe aristocratica 
            altamente militarizzata e decisa a far valere le proprie ragioni. Uno degli esempi più lampanti fu la <a class="link" href="https://it.wikipedia.org/wiki/Lotta_per_le_investiture">Lotta per le investiture</a>.
            La contesa, avvenuta tra l'XI e il XII secolo, vide contrapposti il Papa e l'Imperatore del Sacro Romano Impero riguardo al diritto di nominare vescovi ed abati.
            La nobiltà aveva un ruolo ambivalente in questa contesa. Da un lato, alcuni grandi feudatari sostenevano l'imperatore, poiché temevano che un Papa troppo potente potesse intaccare il sistema feudale e i loro privilegi. 
            Dall'altro lato, altri nobili appoggiavano il Papa per indebolire l'autorità imperiale, sperando di guadagnare maggiore autonomia e rafforzare le proprie posizioni.

        </p>
        <p class="text-base md:text-lg mb-4">
            Mentre in Europa vi erano vari attori con una forte indipendenza e che spesso entravano in conflitto per questioni politiche e spirituali, l'<b>Impero Ottomano</b> sviluppò un sistema molto diverso, 
            in cui il Sultano riuscì a mantenere un controllo più diretto sulle varie istituzioni del potere, sia secolare che religioso.
            L'Impero Ottomano, fondato nel XIV secolo e destinato a durare fino al XX secolo, è stata una delle potenze più longeve e vaste della storia. Si estendeva su tre continenti,
            comprendendo gran parte del Sud-Est Europa, del Medio Oriente e del Nord Africa. La sua organizzazione interna era fortemente centralizzata,
            e la figura del Sultano deteneva il potere assoluto, sia in termini politici che religiosi.
            Infatti Sultano, che vuol dire genericamente capo, è solo uno dei titoli che il monarca ottomano possedeva. Oltre al titolo ancestrale di <i>Khan</i>, che si rifaceva alle origini tribali della dinastia turca,
            e al titolo di <i>Cesare</i> dato dalla conquista di Costantinopoli, egli era anche il <i>Califfo</i>, ovvero il successore del Profeta Maometto e il protettore dell'Islam sunnita.
            Egli era la massima carica politica e religiosa dell'impero, e in una regione come l'Islam in cui non esiste un vero e proprio clero le sue decisioni erano incontestabili.
        </p>
    </article>
        <img src="imgs/map1530.png" alt="Micro World" class="w-full h-auto my-8 img_hero">
    <article class="max-w-4xl mx-auto p-8  bg-black text-white">
        <p class="text-base md:text-lg mb-4">
            Nel mondo islamico esistevano comunque i teologi, che si occupano di interpretare il Corano per estrapolarne le leggi che dovevano rispettare i fedeli.
            Questi teologi-giuristi venivano chiamati <i>Ulema</i>, il più importante di tutti era il <i>muftì</i> di Costantinopoli, detto anche <i>Şeyhülislam</i>, capo di tutti gli ulema.
            Egli era il responsabile di interpretare la legge islamica e di dare consigli al Sultano. In occidente veniva spesso paragonato al Papa, ma sbagliando.
            Intanto il Sultano, in quanto Califfo, era anche il capo della <i>Ulema</i>, e poteva nominare e destituire i suoi membri a suo piacimento. Inoltre il <i>Şeyhülislam</i> non era un prete, 
            ma un giurista, in tutto e per tutto un servitore dello stato. Pur avendo un ruolo importante nella gestione delle questioni spirituali e legali, non potevano opporsi al potere del Sultano. 

            Questo evitava conflitti interni come quelli visti in Europa durante la lotta per le investiture.
        </p>
        <p class="text-base md:text-lg mb-4">
            Il Sultano non aveva quindi bisogno di preoccuparsi di "vescovi" o di un clero che potesse mettere in discussione le sue scelte, poiché egli stesso era il capo religioso supremo.
            E invece per quanto riguarda la nobiltà? 
            
            Intanto, anche l'economia della terra era gestita in modo molto differente dal feudo europeo. I <a class="link" href="https://it.wikipedia.org/wiki/Timar">timar</a> erano pezzi di terra concessi dal Sultano come 
            ricompensa per il servizio militare. Questi pezzi di terra non potevano essere ereditati, ma erano strettamente legati alla prestazione del servizio. Se un <i>Sipahi</i> (cavaliere) non prestava
            servizio per più di 7 anni il timar veniva revocato e dato a qualcun altro. 
            Ma la grande perticolarità del sistema ottomano sta nella gestione della <i>classe dirigente</i> dell'Impero.
            Nell'impero esisteva un'istituzione chiamata <i>Devşirme</i>, che letteralmente significa Raccolta, tradotta in greco come <i>il tributo dei bambini</i>, nei Balcani come <i>la tassa di sangue</i>. 
            Questi nomi evocativi sono stati dati dai popoli che hanno subito in prima persona la raccolta.
            In pratica consisteva nel prelevare bambini cristiani dai territori conquistati per poi mandarli a Costantinopoli. I bambini 
            avevano in media sui 10-12 anni e venivano scelti solo tra i cristiani perchè la legge islamica proibiva di schiavizzare un correligioso.
            Diventavano a tutti gli effetti schiavi del Sultano che aveva su di loro diritto di vita o di morte. Una volta arrivati nella capitale, la maggior parte di loro,
            venivano poi smistato in varie famiglie musulmane di campagna, per irrobustirsi e imparare la lingua. Qui si vede anche il perchè
            della scelta di prelevare questi bambini così giovani, in quanto la legge coranica proibisce la conversione forzata, 
            dovevano essere indottrinati sin da piccoli per scelgiere liberamente l'Islam. Una volta raggiunta la maturità fisica e aver scelto la religione
            giusta venivano arruolati nel corpo dei giannizzeri, ovvero la fanteria dell'esercito privato del Sultano. 
            La parola deriva dal turco <i>Yeniçeri</i>, letteralmente "Nuova Milizia". Nessun uomo libero dell'impero avrebbe accettato di farvi parte,
            essendo l'impiego del cavallo un simbolo della posizione aristocratica, ma il tempo avevo dimostrato ai capi tribù ottomani che la fanteria era necessaria.
            Da qui la necessità di creare un corpo di fanteria forzato con i popoli conquistati. Va però detto che non tutti i bambini finivano nel corpo dei giannizeri...

        </p>
        <h3 class="text-2xl mb-4">La Selezione</h3>
        <p class="text-base md:text-lg mb-4">
            Tutti i bambini che sembrano più promettenti, sia mentalmente che fisicamente, non venivano destinati alla
            vita militare ma entravano nel palazzo imperiale, il <i>Serraglio</i>. Vivevano a stretto contatto con 
            il Sultano e svolgevano per lui lavori come domestici, giardinieri, cuochi, etc. 
        </p> 
        <p class="text-base md:text-lg mb-4">
            Una volta cresciuti, la maggior parte di loro otteneva un posto da cavalleggero della guardia e si sistemava a vita.
            Alcuni di loro però, quelli che si erano distinti per intelligenza e abilità, potevano arrivare a posizioni di potere.
            Procedevano direttamente alle più alte cariche dell’impero, diventavano <i>agà</i> o comandante dei giannizzeri, <i>kapudan pascià</i>
            o comandante della flotta, oppure occupavano i posti di comando nella gerarchia del palazzo e della corte: anche i <i>visir</i>,
            cioè i membri del governo, e lo stesso <i>gran visir</i>, cioè il primo ministro di tutto l’impero, provenivano di solito da questa trafila.
            L’intero gruppo dirigente dell’impero ottomano per secoli è stato reclutato in questo modo, e questo è l’aspetto veramente stupefacente:
            l’idea che questo impero musulmano, anche se abitato per metà da cristiani, questo impero che di fronte all’Europa cristiana
            ha rappresentato per secoli la minaccia islamica, era interamente governato, e i suoi eserciti e le sue flotte erano sempre comandati,
            da uomini che erano tutti nati cristiani.
        </p>    
        <p class="text-base md:text-lg mb-4">
            Nessun impero, nessun regno dell’epoca aveva un’élite dirigente reclutata in questo modo,
            composta di persone con un’esperienza di vita così traumatica: erano nati tra povera gente,
            poi all’improvviso erano stati portati via, trasferiti in un mondo totalmente alieno,
            sottoposti a una prova che psicologicamente e anche fisicamente doveva essere piuttosto dura, 
            e al tempo stesso si vedevano offrire delle opportunità che fino a quando fossero rimasti
            nei loro villaggi non avrebbero mai potuto sognarsi. In questo senso il tributo dei
            bambini è un’istituzione che a noi sembra agghiacciante, ma che non si può considerare
            semplicemente come un frutto della tirannia del Sultano, perché a un certo punto la gente 
            comincia a pagare le bustarelle agli ufficiali dei giannizzeri non perché il figlio 
            sia esentato, ma perché il figlio sia preso. Dobbiamo pensare alle condizioni di vita
            in un mondo povero come è quello del Cinque e del Seicento, dove un contadino che ha tanti
            figli è perfettamente disposto a vederli andare via per il mondo a mendicare o a cercare
            lavoro chissà dove, perché tanto a casa muoiono di fame. E allora essere scelti per andare
            a servire il Sultano può essere un’opportunità straordinaria, tanto che a un certo punto
            le comunità musulmane della Bosnia chiedono di essere ammesse anche loro a partecipare alla Raccolta.
            In linea di principio sono solo i sudditi cristiani che vengono scelti, ma quei balcanici che si
            sono convertiti all’Islam chiedono che i loro figli possano continuare a godere di 
            questa opportunità; e per loro si fa eccezione, in Bosnia gli ufficiali reclutatori 
            andranno a prendere i bambini anche nei villaggi musulmani.
        </p>   
        <p class="text-base md:text-lg mb-4">
            Però tutto il potere e le ricchezze che accumulavano nella loro vita non erano veramente loro. Erano solo 
            in prestito dal Sultano, che poteva toglierli in qualsiasi momento. I loro figli e i loro parenti non avevano
            alcun diritto su queste fortune, che alla morte del <i>pashà</i> tornavano al Sultano.
            Nell’impero ottomano, insomma, non esiste la nobiltà, non esiste un ceto che sia privilegiato per nascita
             e che abbia diritto di perpetuare i propri privilegi: i potenti sono tali in quanto singoli individui.
            Abbiamo varie testimonianze di diplomatici e viaggiatori europei che rimangono sconcertati dal dover 
            conversare alla pari con uomini che fino a qualche tempo prima erano destinati a mungere le pecore o a 
            coltivare i campi. Che andavano a giro scalzi per i campi e ora siedono in sale così sontuose da far
            impallidire le stanze dei loro re. Tutto questo perchè sono stati scelti per le loro qualità, non perchè hanno 
            degli antenati valorosi, non perchè sono nobili di nascita e quindi una posizione di potere gli spetta <b>di diritto</b>.
        </p>
    </article>