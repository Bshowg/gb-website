
<img src="imgs/slab.webp" alt="Micro World" class="w-full h-auto mt-8 img_hero">
<article class="max-w-4xl mx-auto p-8 bg-black text-white">
    <h1 class="text-4xl font-bold text-center mb-8 title_hero ">Destino e perplessità</h1>
    
    <p class="text-lg mb-4">
    Una grande targa di bronzo con su scritto VENTO. Una targa enorme, liscissima, perfetta. Però la scritta era come incisa, grattata via con una qualche sorta di strumento appuntito. 
    La lettera V era particolarmente sofferta. Non fosse stato per le altre lettere che la seguivano sarebbe parsa soltanto un fregio casuale. Un glifo maledetto e primordiale.
    Le altre lettere erano via via sempre più regolari, fino ad arrivare alla lettera O, perfettamente circolare.
    </p>
    <p class="text-lg mb-4">
    Comunque la targa non era la cosa che la inquietava di più. Il vero problema era l'assenza di porta. C'era il numero civico, la targa ma non 
    c'era una porta. Ricontrollò il foglio con l'indirizzo, scritto a penna su un vecchio biglietto del bus: "Via della Perplessità 7 presso Ufficio Vento", era lui.
    Scrollò le spalle. Forse uno scherzo? Forse un test? Una prova? In ogni caso non poteva certo andarsene.
</p>
<p class="text-lg mb-4">
    Toccò il muro dove ragionevolmente dovrebbe stare un'ipotetica porta. La parete sembrava fatta di un'unica lastra di pietra serena. 
    L'immaginazione e la creatività non avevano nè crepe nè fessure dove poter suppore un'entrata nascosta. 
</p>
<p class="text-lg mb-4">
    Finestre però questo palazzo ne aveva, otto o nove piani di finestre tutte allineate in modo quasi innaturale. Nessuna di queste
    al piano terra. La presenza di quelle aperture, anche se irraggiungibili, era un sollievo.
    "Se ha delle finestre avrà anche una porta" pensò.
    </p>
    <p class="text-lg mb-4">
    Decise che l'unica cosa da fare era fare il giro e cercare un qualsiasi tipo di entrata o magari chiedere a qualcuno visto
    che intorno a lei non si vedeva anima viva. 
    "Strano effettivamente," notò in quel momento ,"non è passato nessuno in tutto questo tempo, neanche una macchina."
    Ecco! Ecco quello che doveva fare. Trovare qualcuno e chiedere di quella misteriosa targa e di quel 7 che non accompagnava nessuna porta.
    Qualcuno saprà qualcosa di sicuro. 
</p>
<p class="text-lg mb-4">
    Così, con passo deciso, si avviò lungo il marciapiede, i suoi occhi scrutavano ogni angolo e ogni crepa,
    cercando un segno, una accesso. L'isolato era ai margini della città, dietro di lei iniziavano i campi incolti e i capannoni semiabbandonati.
    Il silenzio pesava, interrotto solo dal suo respiro e dal rimbombo dei suoi passi sul lastricato.
</p>
<p class="text-lg mb-4">
Dopo un pò che camminava girò l'angolo, ma si accorse che dietro di lei c'era una persona.
"Salve, scusi, una domanda...". Davanti a lei si parò un uomo basso, con gli occhi grandi e molto vicini, il naso inesistente, le labbra trascurabili.
I capelli neri pettinati corti riprendevano bene l'elegante completo borgogna. L'insieme appariva un pò ridicolo però, sproporzionato per lo meno e confuso per lo più.
</p>

<p class="text-lg mb-4">
    L'uomo la interruppe subito con la sua voce nasale.
    "Scusi il ritardo" ghignò, guardando per terra, "ma stiamo finendo di ristrutturare l'ufficio e sono molto occupato."
    "Ah ecco" disse sorridendo " allora è per questo che non riesco a trovare l'ingresso."
    "Esatto" annuì l'uomo, sempre fissandosi i piedi "l'abbiamo fatta togliere, perchè non ci serve più."

    </p>
    
<p class="text-lg mb-4">
    "Come non serve più?" chiese lei, la confusione visibile sul suo volto. "Un edificio senza entrata, come fate?"
    </p>
    <p class="text-lg mb-4">
    L'uomo sorrise ancora, alzando lo sguardo verso l'edificio come se potesse vedere qualcosa che lei non poteva.
     "Ah, vedi, è qui che la maggior parte delle persone si confonde. Non hanno la visione. Ma noi qui, oh noi sappiamo come il mondo funziona davvero, oh si che lo sappiamo"
    </p>
    <p class="text-lg mb-4">
    Lei aspettava una spiegazione più concreta, ma l'uomo continuava. "Non serve una porta. Quando vuole che entriamo, ci fa entrare. Quando vuole che usciamo, ci lascia uscire. È tutto una questione di percezione, e di volontà."
    </p>
    <p class="text-lg mb-4">
        Non sapeva se fare quella domanda o andarsene via direttamente, ma dopo qualche balbettio soffocato la sua voce disse: "Quando vuole...chi?"
    </p>
    <p class="text-lg mb-4">
    L'uomo alzò lo sguardo per la prima volta, verso il cielo chiaro, come se potesse vedere oltre le nuvole. "Il destino," disse con un sibilo misto tra riverenza e complicità, come se stesse condividendo un segreto antico.
     "Il destino decide per noi. La porta non è che uno strumento passivo, un superfluo intralcio al naturale scorrere delle cose."
    A questo punto riabbassò lo sguardo e la guardò negli occhi, "Tu lo capisci vero? Sennò non saresti qua."
    </p>
    <p class="text-lg mb-4">
        Lei sentì un brivido scorrerle lungo la schiena mentre lo guardava. Il suo sguardo era intenso, 
        ma c'era qualcosa di stranamente distaccato nella sua espressione, come se parlasse di un mondo che solo lui poteva
        vedere. "Certo," rispose, la sua voce esitante tradendo la sua incertezza.
    </p>
    <p class="text-lg mb-4">
        L'uomo sorrise, un sorriso che non toccava i suoi occhi, che rimanevano fissi su di lei con un'intensità 
        che la faceva sentire a disagio. "Bene, non c'è nulla da temere; è tutto così... liberatorio,che io abbia capito, che tu capisca, capisci?"
    </p>
    <p class="text-lg mb-4">
        "Capisco! Ma se volessi entrare ora? Come faccio?" chiese lei genuinamente curiosa, ma sperando di smascherare una falla nella sua logica
        e uscire da quella conversazione surreale.
    </p>
    <p class="text-lg mb-4">
        Rivolse violentemente lo sguardo verso il basso, mentre il vecchio sorriso si tramutava in un cipiglio grottesco. "Allora non hai capito", sentenziò.
        L'uomo flesse le ginocchia avanti e indietro un paio di volte, quindi iniziò a camminare, fino a sparire voltato l'angolo opposto dell'edificio.
    </p>
    <p>Lei lo fissava sparire, tremando. E aveva capito solo ora...</p>
    </article>
</article>